<!DOCTYPE html>
<html>
    <head>
        <meta name="viewport" content="width=device-width, initial-scale=1">
        <meta charset="UTF-8" />
        <link rel="icon" type="image/png" href="../../images/IMG_3047.JPG" />
        <link rel="stylesheet" href="../../css/style.css" />
        <link rel="stylesheet" href="../../css/article.css" />
        <title>Millie's Site</title>
    </head>
    <body>
        <div class="header">
            <img src="../../images/IMG_3047.JPG" alt="אני" class="bio-pic" />
            <p class="name">מילי שמידט</p>
        </div>
        <div class="article">
            <p class="article-title">ההגדרה שלי למדע בדיוני</p>
            <pre><p class="article-date">25/05/2025</p></pre>
            <p>יש שגיאה שהשתרשה בעברית בעקבות השימוש במונח "מדע בדיוני". מדע בדיוני, שלא נולד בשפה העברית, הוא מונח מתורגם מהאנגלית, ובמקור הוא נקרא science fiction. אבל אם נתרגם בחזרה מעברית לאנגלית, הביטוי "מדע בדיוני" נקבל את הביטוי התואם: fictional science. אך המונח המקורי הוא science fiction, ולכן כדי להבין מהו המדע הבדיוני, יש להבין מהו science fiction.</p>
            <p>אז מהי fiction? אני הייתי מתרגם את המונח הזה ל"פרוזה", אבל זו בעיה כי המילה "פרוזה" היא כבר תרגומה, ובצדק, של המילה prose. אבל fiction באנגלית הוא מונח המשמש לתיאור כל סוג של כתיבה שאיננה תיעודית או מבוססת על מקרים אמיתיים, כלומר כל דבר שהוא איננו ביוגרפיה, אוטוביוגרפיה, ספר זיכרונות, כתיבה עיתונאית וכיוצא באלה. המינגוויי, למשל, שאין בכתביו שום קמצוץ של מדע בדיוני או של פנטזיה, מוגדר ככותב fiction. כך גם סופרים רבים, בין אם הם כותבים מדע בדיוני ובין אם לא. Fiction, בפשטות, היא יצירה ספרותית שאיננה תיעודית או עיונית, כלומר, היא פרוזה.</p>
            <p>לכן, science fiction הוא סיפור שיש בו עיסוק במדע. אך מהו מדע? יש לשים לב לכמה דברים: ראשית, לא בהכרח מדובר במדעים המדויקים, אלא גם במדעים פחות מדויקים כמו הכלכלה והפסיכולוגיה. ושנית, לא מדובר במדע בדיוני. מדובר במדע, מדע כפי שאנו מכירים אותו כיום. הוא יכול להיחשב בדיוני אפילו רק מפאת השימוש בו, שהוא אולי בדיוני. למשל, שימוש חדשני לטכנולוגיות מוכרות. הספר "המנון" מאת איין ראנד מתאר חברה שאיבדה את האינדיבידואליזם והתדרדרה גם מבחינה טכנולוגית, עד שגיבור הספר ממציא את הנורה. נורה, טכנולוגיה שעבורנו היא מובן מאליו ולא בדיונית כלל, בעולם של "המנון" היא מדע בדיוני בהחלט.</p>
            <p>אבל זו רק ההגדרה היבשה, כמובן. ברוב יצירות המדע הבדיוני אנו בהחלט רואים מדע בדיוני, שטרם היה קיים בתקופת כתיבת הספרים. רובוטים, חלליות, מכונות לנסיעה בזמן או לשיגור מידי ממקום למקום. אכן, יהיה טיפשי להיצמד למילה science ולטעון כנגד כתיבה על מדע עתידני וחדש, ובכל זאת, אם נשים לב לשימוש במילה science, בהחלט נוכל לכלול בז'אנר המדע הבדיוני גם טכנולוגיה קיימת. כל עוד יש דגש על מדע וטכנולוגיה, זהו ה-science ב-science fiction.</p>
            <p>הגדרה מוכרת לז'אנר המדע הבדיוני היא "השפעת הטכנולוגיה על החברה או על האדם". אני חושב שזו הגדרה טובה אבל כללית וגסה מאוד. היא לא מבהירה כמעט דבר על הנושא שבו עוסקים סיפורי מדע בדיוני. "השפעה" היא מילה רחבה מדי, למי שרוצה לדעת במה עוסק הז'אנר.</p>
            <p>אחד מסופרי המדע הבדיוני החביבים עליי הוא פיליפ ק. דיק, שגם כתב על ז'אנר המדע הבדיוני. דיק כתב כל כך הרבה ספרי מדע בדיוני עד שאני מרשה לעצמי לראות בו בר סמכא בנושא הזה, גם אם אני לא מסכים עם השקפתו המלאה בנוגע לז'אנר עצמו. אבל מה שאני כן מסכים איתו הוא הקביעה של דיק שהמדע הבדיוני אמור לתאר חברה שאיננה קיימת, אבל מושתתת על החברה שלנו. יתכן שיהיה בה מדע מתקדם ויתכן שלא, יתכן שהיא מתקיימת בנקודת זמן עתידית לנקודת הזמן שבה מתקיימת החברה שאנו חיים בה, ויתכן שלא. אחרי הכול, הוא זה שהמציא את ז'אנר ההיסטוריה החלופית. הייתי מוסיף שסיפור כזה חייב בכל זאת לחדש לנו משהו, ולא רק להציג דברים מוכרים או כפי שהם. והדבר שיש לחדש הוא מעבר להתרחשויות בחברה על פני השטח. הוא דבר עמוק יותר, שנוגע לאדם עצמו, כאינדיבידואל. זה יהיה ברור יותר לאור ההגדרה שלי:</p>
            <p><b>מדע בדיוני הוא ז'אנר העוסק בסוגיות פילוסופיות ופסיכולוגיות, הנחשפות על ידי תגליות מדעיות או שימוש בטכנולוגיה.</b></p>
            <p>אני חושב שההגדרה הזו כוללת את כל או רוב סיפורי המדע הבדיוני הידועים שכולם מסכימים עליהם, וכן כמה סיפורים שהם לא בדיוק המיינסטרים של המדע הבדיוני, וראוי לכלול אותם תחתיו.</p>
            <p>אם כן, לדעתי המדע הבדיוני חייב לעסוק בפרט ולמעשה בנפש האדם. וזה מה שהופך סיפור למדע בדיוני, יותר מאשר התפאורה של טכנולוגיה מתקדמת, חברות דיסטופיות, וכוכבים אחרים.</p>
            <div class="article-categories">
                <p>קטגוריות:</p>
                <ul class="list">
                    <li><a href="../categories/literature.html">ספרות</a></li>
                </ul>
            </div>
            <a href="../home.html" class="go-home">לעמוד השער</a>
            <br />
            <a href="../../site/index.html" class="go-home">לעמוד הבית</a>
        </div>
        <div class="footer">כל הזכויות שמורות &copy; מילי שמידט</div>
    </body>
</html>